---
title: Povaha lidstva (lidství patologické)
category: Přednášky
---


{: .note }
> [Záznam přednášky]()
> ze [Smrště 2022](https://ksp.mff.cuni.cz/akce/smrst/2023/).

- .
{:toc}
---
# Povaha lidstva (lidství normální a patologické)

## Sociologická stránka 

### Deprivanti a deprivantství
- **Deprivanti jsou lidé, kteří z biologických, psychologických či sociokulturních důvodů nedosáhli lidské normality či o ni přišli**
- Deprivanty chápeme jako antropologickou, sociokulturní kategorii, nikoli jako kategorii diagnostickou nebo lékařskou (ta by byla užší)
- deprivanty a deprivantství považujeme za součást společenského charakteru, což je podle Davida Riesmana "ta část charakteru, kterou sdílejí důležité lisdké skupiny a která je výsledkem jejich zkušenosti"

Je výskyt deprivantství epidemický? Projevovali se kdysi méně? Souvisí s vývojem soudobé společnosti?
Populační exploze? Rozpad hodnot podmíněný oběma světovými válkami a následná úzkost z jaderné války

Domníváme se, že vliv deprivantů a deprivantství ve společnosti roste. 

*Deprivant* - druh osobnosti, *deprivantství* - způsob jejího, hlavně skupinového, chování

### Lidská normalita
Deprivanty a deprivantství není možné bez vymezení normality pochopit: odlišují se od ní.

Otázka normality je jednou z nejtěžších otázek věd o člověku.

- normalita je zdraví (lékařský pohled)
- "statisticky normální" rozložení vlastností a rysů nebo znaků osobnosti podle Gaussovy křivky (patologie - hodnota vzdálená od středu)
- normalitu lze chápat jako mnohastupňový vývoj dosažení "zralé" dospělé osobnosti
- normalita jako utopie - Freudova psychoanalýza - normální by byla harmonická, ideálně průměrná osobnost, která se ve skutečném životě nevyskytuje

### Společné znaky deprivantů a deprivantství
Společné znaky deprivantů:
- nedostatek sebezaměření (v užším slova smyslu síly vůle)
- neschopnost tvůrčí spolupráce 

Společné znaky různých podob deprivantství
- ničivost (vůči všemu hodnotově odlišnému)
- parazitismus

Deprivanti pod jakoukoli záminkou zničí dítě či jinou lidskou bytost stejně jako katedrálu, park, sochu apod. 

Jediný smysl bytí prožívají a uznávají samoúčelnou moc a jediné čemu věří je nediferencovaný růst čehokoli, co jim moc dává nebo posiluje - bývají tvůrci či součástí organizací. 

Lidé a svět jsou pro deprivanty nástrojem a prostředkem.



### Příčiny vzniku deprivantů
Domníváme se, že jejich prahnutí po moci a kontrole nad lidmi plyne z *nevyvinutosti, poruch vývoje, zmrzačení nebo amputace jejich niterného základu normality*.

Jedním z projevů niterné normality je vývoj *autonomie, schopnosti v tvořivém smyslu být sám sebou* - toto chápeme jako celoživotní proces (naplňování a uskutečňování tvořivých možností). 

Toto nevyvinutí, zmrzačení či zánik niterného základu normality mohou vzniknout v souvislosti s poruchou dědičnosti - stejně jako se může dítě narodit s nevyvinutým orgánem.

Velmi často je niterný základ normality poškozen poruchou *vazby k matce v raném dětství*. Normálně sycená citová vazba k matce znamená niterný pocit, že svět je spíše bezpečné a zajímavé místo. Málo sycená, nesycená nebo patologická vazba znamená niterný pocit, že svět je spíše nebezpečné a chaotické místo, kde je nutné být trvale ve střehu.

Podobně často jej poškozují i pozdější události, například opakovaná duševní poranění v dětství, v průběhu dospívání i později - válečné konflikty, uprchlictví či dlouhodobý život v bídě a na dně sociálního žebříčku + drogy. 

### Vymezení pojmů psychopatie a sociopatie
Vlastnosti lidí s antisociální poruchou: 
- nemají výčitky svědomí
- skvěle a s půvabem přemlouvají, vysvětlují a manipulují
- jsou charismatičtí, jsou tvůrci halo efektu
- přitahuje je vzrušení, adrenalinové sporty apod
- snadno velmistrovsky lžou
- mají početné sexuální partnery
- jsou citově chladní

Tyto vlastnosti mají i psychopaté i sociopaté. Člověk s antisociální poruchou je synonymum pro slovo psychopat.

**Psychopaté** na rozdíl od sociopatů mohou mít vrozené dispozice, ale není to podmínkou. Jsou fantasticky maskováni, na první pohled jsou sympatičtí, oslňující. Používají citové vydírání ve svůj prospěch. 

**Sociopaté** už nejsou tak manipulativní a rychlejí se poznají, navazují spíše povrchní vztahy, jsou velice přímočaří v tom, co chtějí. Na začátku normálně prožívají stres, empatii nebo strach - postupem času tyto pocity ztrácí (pácháním kriminální činnosti, špatným kolektivem, drogami apod.).

Vysvětlit jak prožívají emoce sociopaté (oproti psychopatům)

### Typy psychopatů
Existují 2 typy psychopatů:
1. Kriminální psychopaté: sérioví a masoví vrazi, nestvůry plnící sdělovací prostředky a další násilníci, kteří většinu času končí ve vězení
2. "Subkriminální", "sociálně úspešní", "sociálně přizpůsobení" psychopaté 

Násilně se chovající psychopaté jsou jen nepatrným zlomkem celkového počtu psychopatů ve společnosti.

### How to take care of your sociopath


## Fyziologická stránka/lékařské hledisko

### Proč psychopaté nevyhynuli
V minulých desetiletích řešili vědci z mnoha oborů jednu z největších záhad evoluční biologie. Tou je altruismus, nesobecká pomoc druhému jedinici. Přes nevýhodu, kterou v přírodě přináší je tmelem lidské společnosti. 

Stejnou otázku si můžeme položit i u psychopatů. Vždyť jejich chování je tak protilidské a protispolečenské, že každá společnost s větším podílem altruistů ji musí zničit, pokud ji psychopaté sami neovládnou. Přesto psychopaté předali v paleolitických společnostech své geny další generaci. Jedna z možností říká, že psychopati v úzkém slova smyslu nevyhynuli, protože je psychopatie biologicky adaptivní. To znamená, že dává svým nositelům nějakou výhodu proti jedincům, kteří psychopatičtí nejsou. 

### Psychopatův mozek
**Psychopaté mají těžce narušené jak instrumentální, tak averzivní podmiňování**. Nezpracovávají dobře signály oznamující, že druhý člověk má strach nebo je smutný. Jinak řečeno mají zřejmě buď vrozeně, nebo v průběhu nitroděložního vývoje poškozené neuronální systémy, které averzivní signalizaci zprostředkovávají. 
Instrumentální a averzivní podmiňování zahrnují činnost ostrovů nervových buněk uložených pod kůrou v předních částech spánkových laloků.

Další příčinou může být zmenšený objem amygdal. Amygdaly typicky mimo jiné zvyšují činnost při pohledu na smutnou tvář druhého člověka. Amygdaly a patrně i jiné části citového mozku (mezimozku) psychopatů odlišně odpovídají na citově nabité podněty, než je tomu ostatních lidí.

Předpokládá se, že děti a dospívající se nechovají antisociálně, protože se bojí důsledku tohoto chování. Psychopaté ne. 

Další výzkum ukazuje, že možným důvodem narušené pocitové stránky a hlavně absence empatie, jsou zrcadlové neurony, které se nacházejí zejména v čelní temenní a spánkové kůře mozkové. Byly objeveny už u opic, ale lidé jich mají podstatně více. Zdrdcadlové neurony mají zvláštní vlastnost: dívá-li se opice, jak jiná opice bere něco do ruky, aktivují se v jejím mozku ty skupiny nervových buněk, které řídí stejný pohyb, přitom pozorující opice žádný pohyb neudělá. 
Předpokládá se, že zrcadlové neurony a systémy, které jsou jimi tvořeny, umožňují niterné modelování pozorované situace - jako bychom sami dělali něco, na co se díváme, prožívali to a podobně. Zrcadlové neurony usnadňují učení napodobováním. 

-> Teoreticky je možné, že psychopati mají částečně narušený systém zrcadlových neuronů, takže nejsou schopni empatie ani soucitu - niterně jim to nic neříká, i když vědí, že něco takového existuje. Podobně jako barvoslepí ví, že existují barvy, ale sám je není schopný poznat ani rozlišit.