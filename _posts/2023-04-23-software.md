---
title: Software
category: Informatika
---

- .
{:toc}
---

**Software** je sada všech počítačových programů používaných v počítači, které provádějí nějakou činnost.

## Základní dělení SW
Podle funkce můžeme software rozdělit do několika skupin:

### Systémový software
Je to speciální programové vybavení, které umožňuje uživateli s počítačem pracovat, ovládat ho, spouštět aplikace apod. 
Nachází se na pomezí hardware a aplikačního software a běžný uživatel s ním přímo nepracuje (na rozdíl od aplikací). Mezi systémový software patří **operační systém**, pomocné nástroje a **firmware**.
Umožňuje efektivní používání počítače.

- **firmware (mikroprogramové vybavení)** - software, který slouží pro řízení nějakého vestavěného systému. Například operační systém pro mobilní telefon obsahuje firmware (např. Android, Windows Phone, iOS), ale samotný telefon obsahuje firmware pro komunikační čip mobilní telefonní sítě, bezdrátový Wi-Fi čip, apod.**
- **operační systém** - základní programové vybavení počítače, teré umožňuje běh programů a ovlivňuje, jak bude počítačový systém komunikovat s uživatelem. 
  - **jádro** OS (včetně ovladačů zařízení)
  - pomocné systémové nástroje - pro správu OS (formátování disků, nastavení oprávnění, utility, démoni...)

### Aplikační software
Umožňuje uživateli vykonávat nějakou užitečnou činnost (řešení konkrétního problému, interaktivní tvorbu uživatele - např. textový procesor). Aplikace využívají pro interakci s uživatelem grafické nebo textové rozhraní, případně příkazový řádek.

- kancelářské balíky: textový editor, tabulkový procesor, prezentační program...
- grafické programy: vektorový a rastrový grafický editor
- vývojové nástroje: vývojové prostředí, překladač
- zábavní software: počítačové hry 
- řídící (pracovní) software: řízení strojů, informačních systémů,...

### Škodlivý software 
Software může provádět i nezamýšlenou činnost a v takovém případě hovořímě buď o programátorské chybě nebo o počítačových virech, malware, spyware, trojských koních apod.
Proto existují antivirové programy, antispyware apod., které leží na pomezí aplikačního a systémového software a pokouší se činnost nežádoucího software eliminovat.

### Dělení SW podle licence
1. **Open-source**: Program, ke kterému je dostupný zdarma nejen vlastní program, ale i jeho zdrojové kódy. Licence programu následně upravuje možné naládání se zdrojovými kódy, např. jeho úpravy a další distribuce. **Příklady:** *OS Linux, databázový systém MySQL, vektorový editor Inkspace, bitmapový editor GIMP*
2. **Freeware**: Program, který je dostupný zdarma za podmínek, které vydal autor, většinou si takový program nikdo nesmí vydávat za vlastní ani ho upravovat. Již se jedná o tzv. uzavřený software, nejsou dostupné zdrojové kódy. Některé programy mohou být freeware pouze pro nekomerční využití. **Příklady**: *Správce ovladačů a grafického nastavení her nVidia GeForce Experience, internetový prohlížeč Google Chrome*
3. **Shareware**: Program, který je možné volně šířit, ale uživateli dává obvykle určitý čas na vyzkoušení programu, po uplynutí této doby, případně podle toho, jak často program uživatel používá ho ve většině případů vyzve k zaplacení licence. **Příklady**: *Souborový manažer Total Commander, kompresní program WinRAR*
4. **Trial**: Podobné shareware, v tomto případě se však jedná o čistě komerční software. Trial verze bývá časově omezena, pokud je omezená funkčně, nazývá se demo verze. **Příklady**: *Bitmapový editor Zoner Photo Studio, mutlimediální balík Nero, simulátor Bus Driver*
5. **Adware**: Program, který je volně šiřitelný, ale zobrazuje reklamu většinou stahovanou z internetu. **Příklady**: *Jednorázová virová kontrola počítače Eset Online Scanner, přehrávač BSPlayer*
6. **Komerční software**: Standardní placený software, většinou vyvíjený nadnárodními korporacemi. Typické pro počítačové hry, které nedovolují program vyzkoušet. **Příklady**: OS Microsoft Windows, simulátor Euro Truck Simulator 2, hra GTA V

### Autorská práva a autorský zákon
Software je považován za **autorské dílo** a vlastnictví softwaru tedy řeší **autorský zákon**. Vlastníkem software je vždy jeho autor. Autorská práva nelze prodat, nelze se jich vzdát a jsou nepřevoditelná, jsou předmětem dědického řízení.
Lze však postoupit **výkon autorských práv** - výkon autorských práv je v případě software vytvořeného **vlastními zaměstnanci** a software vytvořeného **na smlouvu o dílo** přenesen na zaměstnavatele (zadavatele smlouvy o dílo). 

Softwarové právo se zabývá těmito oblastmi:
- software a jeho vývoj - vlastnická práva na software a zdrojové kódy
- vlastnictví dat
- licencování software
- právní aspekty implementace a dodání software
- právní aspekty servisu a údržby
- outsourcing
- softwarové pirátství
- internetové právo
  - registrace doménových jmen
  - odpovědnost za provoz internetových stránek
  - internetové obchodování
  - autorská práva na internetu
  - e-government

## Historie SW
Historii softwaru můžeme rozdělit do několika fází:

- **Fáze před rokem 1950**: Ada Lovelace a Alan Turing jsou předchůdci konceptu software.
- **50.-70. léta**: Software se změnil z teoretického a bstraktního konceptu na uznávaný jako nepostradatelný faktor pro vynález a vývoj zařízení nebo strojů. Poprvé vytvořen pojem "softwarové inženýrství" na NATO konferenci. Nejpoužívanější jazyky: COBOL a FORTRAN
- **80.-90. léta**: Velká poptávka převyšovala nabídku profesionálů v tomto odvětví. Windows spuštěn v roce 1985 a Linux v roce 1992. Vznik HTML je navíc díky vzestupu WWW, jednoho z hlavních milíků digitálního věku.
- **21.století**: Velký pokrok - od příchodu smartphonu může integrovaný software provádět úkoly, které dřívě vyžadovaly počítače. Velký boom AI nebo kryptoměn. 

## Ochrana dat v počítači

### Zálohování dat
**Záloha (backup)** je kopie dat uložená na jiném datovém nosiči (nebo i místě). Záložní data jsou využívána v případě ztráty, poškození nebo jiné potřeby práce s daty uloženými v minulosti.

### Počítačové viry
Jako virus se označuje program, který se dokáže šířit bez vědomí uživatele. Pro množení se vkládá do jiných spustitelných souborů či dokumentů. Viry jsou jedním z druhů malwaru, zákeřného softwaru.

### Ochrana proti škodlivému SW
Počítačová ochrana ve 3 základních krocích:
1. *prevence* - ochrana před hrozbami (riziky)
2. *detekce* - odhalení neoprávněných činností a slabých míst v systému
3. *náprava* - odstranění slabých míst v systému

Počítačová bezpečnost, zabezpečení informací v počítači, tj. odhalení a zmenšení rizik spojených s používáním počítače, zahrnuje:
- omezení fyzického přístupu k počítači a jeho zařízením, ochrana před manipulováním se zařízeními počítačového systému
- ochrana informací před krádeží
- použití hardwarových zařízení, např. hardwarových klíčů
- využití mechanismů OS
- omezení množství programů, kterým je nutné důvěřovat
- využití záznamů o změnách v programech a systémech (logování a verzování)
- zabezpečení OS
- využití bezpečného šifrování
- využití bezpečného ukládání a zálohování údajů


## Operační systémy
**Operační systém** je základní programové vybavení počítače, které umožňuje běh programů a ovlivňuje, jak bude počítačový systém komunikovat s uživatelem.

### Historie OS
První počítače OS neměly. Zárodky OS lze vysledovat v knihovnách pro obsluhu *vstupních a výstupních zařízení*. 
První OS byly dodávány k sálovým počítačům (mainframe) - 60. léta. 


### Struktura OS
Operační systém bývá zpravidla uložen ve formě programů a dalších souborů ve *vnější paměti*, odkud se načítá při startu počítače nebo při zapnutí zařízení.
OS lue rozdělit na několik částí (toto členění se může u různých autorů lišit a bývá ovlivněno i konkrétním OS):
- **zavaděč operačního systému (boot loader)** - program, který při bootování spuštěn po provedení POST testů BIOSu a jeho cílem je aktivace nějakého OS 
- **jádro operačního systému (kernel)** - část OS, která je při startu počítače zavedena do operační paměti, kde zůstává až do vypnutí počítače. Po zavedení do paměti je jádru předáno řízení, jádro dokončí inicializaci hardwaru a následně zajišťuje správu prostředků, umožňuje spuštění programů a poskytuje jim své služby. Hlavní úkol jádra spočívá v přidělování paměti a času procesoru programům, ovládání zařízení počítače a abstrakcí funkcí
- **ovladače zařízení** - zajišťují řízení hardware a zároveň komunikuje se zbytkem operačního systému pomocí obecnějších rozhraní, která zajišťuje abstrakci zařízení
- **vrstva abstrakce hardwaru** - vytváří jednotné rozhraní (API) ovládající různě fungující hardware
- **implementace různých posystémů** (souborových systémů, protokolových zásobníků, síťových a dalších služeb, apod.) v podobě modulů, procesů, knihoven, ovladačů, apod.
- **interpret příkazů** - program, který přijímá od uživatele příkazy nebo povely zadávané pomocí příkazového řádku a ihned je vykonává (interpretuje)
- **vizuální prostředky** jako fonty, ikony, dialogy, popis terminálu apod.
- **konfigurace různých součástí OS**
- **systémové programy**

### Konfigurace OS


### OS pro počítače


### OS pro mobilní telefony, tablety