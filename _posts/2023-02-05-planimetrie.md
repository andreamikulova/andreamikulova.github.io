---
title: Planimetrie
category: Matematika
---

- .
{:toc}
---

# Rovinné útvary
Základní geometrické pojmy, *bod* a *přímka*, vznikaly abstrakcí z hmotných objektů.
Název **geometrie** znamenal původně zeměměřictví.
Nyní je geometrie chápána jako část matematiky, která se zabývá studiem geometrických objektů.
**Planimetrie** studuje geometrické útvary v rovině.

## Základní geometrické pojmy
V některých učebnicích se uvádí jako základní geometrické pojmy *bod*, *přímka*, *rovina*, popř. i sám *prostor*.
Mezi základní útvary se někdy zahrnují i *kružnice*, *trojúhelník* a *čtverec*.

### Bod
**Bod** je bezrozměrný základní geometrický útvar.
Dle Euklidovských Základů je bod něco, co nemá části, nelze jej dále dělit.
Všechny geometrické útvary jsou definovány jako množina bodů.
Zpravidla nekonečně velká (pouze samotný bod je jednoprvková množina).
Za bod lze považovat také úsečku nulové délky.

### Přímka
**Přímka** je jednorozměrný základní geometrický útvar.
Lze ji popsat jako nekonečně tenkou, dvoustranně nekonečně dlouhou, dokonale rovnou křivku.
V euklidovské geometrii pro každé dva body existuje právě jedna přímka, která oběma prochází.
Tato přímka obsahuje nejkratší spojnici mezi dotyčnými body, úsečku z jednoho bodu do druhého.

Speciální případ přímky je *osa*.
Přímku lze algebraicky popsat pomocí lineárních rovnic nebo lineárních funkcí.

Dvě různoběžné přímky v rovině mohou mít nejvýš jeden společný bod, průsečík.
Daným bodem $$A$$ lze vést k dané přímce $$p$$ jedinou rovnoběžku.

### Rovina
**Rovina** je dvourozměrný geometrický útvar.
Je abstrakcí neomezené, dokonale rovné plochy.
Algebraicky vyjádřeno jde o množinu bodů izomorfní s dvoudimenzionálním lineárním prostorem.
Rovina může být určena třemi různými body, nebo přímkou a bodem, který leží mimo tuto přímku.

### Polopřímka
Bod rozděluje přímku na dvě navzájem opačné **polopřímky** a je jejich společným počátkem.

### Polorovina
Přímka dělí rovinu na dvě navzájem opačné poloroviny a je jejich společnou hranicí neboli hraniční přímkou a patří do obou polorovin.

### Úsečka
**Úsečku** $$AB$$ tvoří všechny body přímky $$AB$$, které leží mezi body $$A$$, $$B$$ a body $$A$$, $$B$$.

### Úhel
Dvě různé polopřímky VA, VB dělí rovinu na dva úhly $$AVB$$.
Polopřímky VA, VB se nazývají ramena, bod V vrchol obou úhlů.

### Dvojice úhlů
Nejsou-li polopřímky VA, VB opačné, je jeden úhel $$AVB$$ průnikem polorovin $$VAB$$, $$VBA$$ a nazývá se **konvexní** úhel $$AVB$$, značíme $$AVB$$. Druhý úhel $$AVB$$ vznikne sjednocením polorovin opačných k polorovinám $$VAB$$, $$VBA$$ a nazývá se **nekonvexní** úhel $$AVB$$, značíme $$AVB$$.
**Příčka** 


### Konvexní útvar
Geometrický útvar se nazývá konvexní, jestliže úsečka, spojující kterékoli dva body útvaru, je částí tohoto útvaru.

## Trojúhelník
> Tři různé body $$A$$, $$B$$, $$C$$, které neleží v přímce, určují trojúhelník $$ABC$$.

Body $$A$$, $$B$$, $$C$$ jsou vrcholy trojúhelníku $$ABC$$, úsečky $$AB$$, $$BC$$, $$AC$$ jsou strany trojúhelníku $$ABC$$, konvexní úhly $$BAC$$, $$ABC$$, $$BCA$$ vnitřní úhly trojúhelníku.

Podle délek stran rozlišujeme trojúhelníky:
- **různostranné** neboli obecné, v nichž žádné dvě strany nejsou shodné
- **rovnoramenné**, které mají dvě strany (ramena) shodné, třetí strana se nazývá **základna**. Zvláštním případem rovnoramenných trojúhelníků jsou trojúhelníky **rovnostranné**, které mají všechny strany shodné

Podle velikosti vnitřních úhlů dělíme trojúhelníky na:
- **ostroúhlé** se všemi ostrými úhly
- **tupoúhlé** s jedním tupým úhlem
- **pravoúhlé** s jedním pravým úhlem

**Součet vnitřních úhlů je úhel přímý**

**Vnější úhel je roven součtu vnitřních úhlů při zbývajících vrcholech.**

### Trojúhelníková nerovnost
Pro každé tři body $$A$$, $$B$$, $$C$$ platí trojúhelníková nerovnost $$\lvert AB \rvert < \lvert AC \rvert + \lvert BC \rvert$$, rovnost nastane, právě když bod $$C$$ leží na úsečce $$AB$$.

V každém trojúhelníku platí:
- Součet každých dvou stran trojúhelníku je vetší než strana třetí.
- V trojúhelníku leží proti větší straně větší vnitřní úhel, proti většímu vnitřnímu úhlu leží větší strana.

