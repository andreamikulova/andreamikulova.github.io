---
title: Funkce
category: Matematika
---

- .
{:toc}
---

# Funkce a její graf

### Definice funkce
**Funkce** na množině $$A \subset \R$$ je předpis, který každému číslu z množiny $$A$$ přiřazuje právě jedno reálné číslo. Množina $$A$$ se nazývá **definiční obor** funkce.

Číslo $$f(x_0)$$ budeme nazývat **hodnota funkce** *$$f$$* v bodě $$x_0$$ nebo **funkční hodnota**. 

Dále platí, že v bodě $$x_0$$ může funkce nabývat pouze jedné funkční hodnoty. 

**Funkci můžeme mít zadanou**:
- předpisem
- tabulkou bodů a funkčních hodnot

### Graf funkce
**Graf funkce $$f$$** ve zvolené soustavě souřadnic $$Oxy$$ v rovině je množina všech bodů $$X[x, f(x)]$$, kde $$x$$ patří do definičního oboru funkce $$f$$.

### Obor hodnot funkce
**Obor hodnot** funkce $$f$$ je množina všech $$y \in \R$$, ke kterým existuje aspoň jedno $$x$$ z definičního oboru funkce $$f$$ tak, že $$y = f(x)$$.

### Rostoucí a klesající funkce
Funkce $$f$$ se nazývá **rostoucí**, právě když pro všechna $$x_1, x_2 \in D_f$$ platí: Je-li $$x_1 < x_2$$, pak $$f(x_1) < f(x_2)$$. \\
Funkce $$f$$ se nazývá **klesající**, právě když pro všechna $$x_1, x_2 \in D_f$$ platí: Je-li $$x_1 < x_2$$, pak $$f(x_1) > f(x_2)$$.

Funkce $$f$$ nemusí být na celém definičním oboru jen rostoucí nebo jen klesající. V jedné části jejího definičního oboru hodnoty funkce s růstem hodnot proměnné $$x$$ rostou, ve druhé části klesají.

Abychom mohli přesněji popsat průběh funkce, vyslovíme ještě jednu definici:

Je dána funkce $$f$$, $$J$$ je interval, který je částí jejího definičního oboru $$(J \subset D_f)$$. \\
Funkce $$f$$ se nazývá **rostoucí v intervalu $$J$$**, právě když pro všechna $$x_1, x_2 \in J$$ platí: je-li $$x_1 < x_2$$, pak $$f(x_1) < f(x_2)$$. \\
Funkce $$f$$ se nazývá **klesající v intervalu $$J$$**, právě když pro všechna $$x_1, x_2 \in J$$ platí: je-li $$x_1 < x_2$$, pak $$f(x_1) < f(x_2)$$.

Uvedeme další důležitou vlastnost, kterou mohou funkce mít:
> Funkce $$f$$ se nazývá **prostá**, právě když pro všechna $$x_1, x_2 \in D_f$$ platí: Je-li $$ x_1 \ne x_2$$, pak $$f(x_1) \ne f(x_2)$$.

Je-li funkce rostoucí, pak je prostá. \\
Je-li funkce klesající, pak je prostá. 

### Sudá a lichá funkce
**Funkce** $$f$$ se nazývá **sudá**, právě když zároveň platí: 
1. Pro každé $$x \in D_f$$ je také $$-x \in D_f$$.
2. Pro každé $$x \in D_f$$ je $$f(-x) = f(x)$$.

Graf sudé funkce je **souměrný podle osy** $$y$$. Příkladem sudé funkce je např. $$y = -\lvert x\rvert$$.

**Funkce** $$f$$ se nazývá **lichá**, právě když zároveň platí:
1. Pro každé $$x \in D_f$$ je také $$-x \in D_f$$.
2. Pro každé $$x \in D_f$$ je $$f(-x) = -f(x)$$.

Graf liché funkce je **souměrný podle počátku soustavy souřadnic** $$Oxy$$. Příkladem liché funkce je např. $$y= 2x$$.

### Omezená funkce
Funkce $$f$$ se nazývá **zdola omezená**, právě když existuje číslo $$d$$ takové, že pro všechna $$x \in D_f$$ je $$f(x) \geq d$$.\\
Funkce $$f$$ se nazývá **shora omezená**, právě když existuje číslo $$h$$ takové, že pro všechna $$x \in D_f$$ je $$f(x) \leq h$$.\\
Funkce $$f$$ se nazývá **omezená**, právě když je zdola omezená a zároveň shora omezená.

### Minimum a maximum funkce
Říkáme, že **funkce $$f$$ má v bodě $$a$$ maximum**, právě když pro všechna $$x \in D_f$$ je $$f(x) \leq f(a)$$.\\
Říkáme, že **funkce $$f$$ má v bodě $$b$$ minimum**, právě když pro všechna $$x \in D_f$$ je $$f(x) \geq f(b)$$.

### Inverzní funkce
**Inverzní funkce** k *prosté* funkci $$f$$ je funkce $$f^{-1}$$, pro kterou platí:
1. $$D_{f^{-1}} = H$$,
2. Každému $$y \in D_{f^{-1}}$$ je přiřazeno právě to $$x \in D_f$$, pro které je $$f(x)=y$$

**Grafy funkcí $$f$$ a $$f^{-1}$$ sestrojené v téže soustavě $$Oxy$$** se stejnou délkovou jednotkou na obou osách **jsou souměrně sdruženy podle přímky $$y=x$$**.

## Lineární funkce

### Definice lineární funkce
**Lineární funkce** je každá funkce na množině $$\R$$, která je dána ve tvaru

$$y = ax + b,$$

kde $$a, b$$ jsou reálná čísla. \\
Speciálním případem lineárních funkcí jsou funkce, pro něž je $$a=0$$, tj. funkce

$$y=b,$$

které nazýváme **konstantní funkce**. \\
Pro lineární funkce, vyjádřené ve tvaru 

$$y=ax,$$

tj. pro funkce dané vzorcem $$y=ax+b$$, v němž je $$b=0$$, užíváme také název **přímá úměrnost**.

### Graf lineární funkce
Grafem lineární funkce je **přímka**.

### Některé vlastnosti lineárních funkcí
Lineární funkce $$y=ax+b$$
- **je rostoucí pro** $$a>0$$,
- **je klesající pro** $$a<0$$,
- **není prostá, je-li** $$a=0$$.

Pro číslo $$a$$ v lineární funkci $$f: y= ax+b$$ platí

$$a = \frac{f(x_2)-f(x_1)}{x_2-x_1},$$

kde $$x_1, x_2$$ jsou libovolně zvolená, vzájemně různá reálná čísla.

*sem bych chtěla vložit obrázek*


## Kvadratické funkce
**Kvadratická funkce** je každá funkce na množině $$\R$$ daná ve tvaru

$$y=ax^2+bx+c,$$

kde $$a \in \R \setminus \{ 0 \}, b,c \in \R$$.

### Grafy kvadratických funkcí
Grafem funkce $$y=x^2$$ je plynulá nepřerušovaná křivka, která se nazývá **parabola**. 

obrazek

Z obrázku lze usoudit, že funkce $$y=x^2$$ má tyto vlastnosti:
- jejím oborem hodnot je interval $$<0, \infty)$$; 
- funkce je v intervalu $$(- \infty, 0>$$ klesající, 
- v intervalu $$<0, + \infty)$$ rostoucí
- v bodě $$0$$ má minimum
- v žádném bodě maximum
- je zdola omezená
- není shora omezená
- je sudá

### Grafy kvadratických funkcí při řešení rovnic a nerovnic
Pomocí grafů kvadratických funkcí lze řešit kvadratické rovnice i nerovnice (předem je všem nutné převést tyto rovnice a nerovnice na anulovaný tvar). Zjistíme, ve kterých bodech je hodnota funkce $$f$$ rovna nule.

## Lineární lomené funkce
**Lineární lomená funkce** je každá funkce na množině $$\R \setminus \{ - \frac{d}{c} \}$$ vyjádřená ve tvaru

$$y= \frac{ax+b}{cx+d},$$

kde $$a,b,c,d$$ jsou reálná čísla, $$c \ne 0$$ a $$ad-bc \ne 0$$.

Grafem každé lineární lomené funkce je **hyperbola**, kterou získáme z grafu funkce $$y= \frac{k}{x}$$ pomocí posunutí.

### Nepřímá úměrnost
**Nepřímá úměrnost** je každá funkce na množině $$\R \setminus \{ 0 \}$$ daná ve tvaru

$$y= \frac{k}{x},$$

kde $$k$$ je reálné číslo různé od nuly.

Graf funkce $$y= \frac{k}{x}$$ je křivka, která se nazývá rovnoosá **hyperbola**.

## Mocninné funkce

### Mocninné funkce s přirozeným exponentem
Pro všechna $$a \in \R$$ a pro všechna $$n \in \N$$ definujeme

$$a^n = a \cdot a \cdot \ldots \cdot a \rightarrow n-krát$$

$$a \ldots$$ **základ mocniny (mocněnec)**\\
$$x \ldots$$ **exponent (mocnitel)**

$$y= x^n ; n \in \N$$

$$n$$ liché\\
obrázek
**Vlastnosti**:
- Oborem hodnot je $$\R$$
- Je rostoucí
- Je lichá
- Není shora omezená, ani zdola omezená
- Nemá maximum, ani minimum

$$n$$ sudé\\
obrázek
**Vlastnosti**:
- Oborem hodnot $$<0,+ \infty )$$
- Je rostoucí v $$<0, + \infty )$$
- Je klesající v $$(- \infty , 0>$$
- Je sudá
- Je zdola omezená, není shora omezená
- V bodě $$0$$ má minimum, v žádném bodě nemá maximum

### Mocninné funkce s celým exponentem
Funkce

$$y= x_n ; n \in \Z^{-}$$

$$-n$$ liché
obrazek
**Vlastnosti**:
- Oborem hodnot je $$\R \setminus \{ 0 \}$$
- Je klesající v $$(- \infty , 0), (0, + \infty )$$
- Není ani zdola omezená, ani shora omezená
- Nemá žádné maximum, ani minimum
- Je lichá

$$-n$$ sudé
obraze
**Vlastnosti**:
- Oborem hodnot je $$\R^+$$
- Je rostoucí v $$(- \infty , 0)$$
- Je klesající v $$(0, + \infty)$$
- Je zdola omezená, není shora omezená
- Nemá v žádném bodě ani maximum, ani minimum
- Je sudá

### Definice $$n$$-té mocniny
Pro každé $$n \in \N$$ je $$n$$-**tá odmocnina z nezáporného čísla** $$a$$ takové **nezáporné** číslo $$b$$, pro než platí $$b^n = a$$. Budeme zapisovat

$$b= \sqrt[n]{a}$$

Číslo $$n$$ se nazývá **odmocnitel (exponent odmocniny)**, číslo $$a$$ **odmocněnec (základ mocniny)**.

### Počítání s odmocninami
Pro všechna nezáporná reálná čísla $$a,b$$ a pro každé přirozené číslo $$n$$ platí:

$$\sqrt[n]{a} \cdot \sqrt[n]{b} = \sqrt[n]{ab}$$

> "*Součin $$n$$-tých odmocnin čísel $$a,b$$ je roven $$n$$-té odmocnině jejich součinu.*"

Pro každé nezáporné reálné číslo $$a$$, každé kladné reálné číslo $$b$$ a každé přirozené číslo $$n$$ platí:

$$\frac{\sqrt[n]{a}}{\sqrt[n]{b}} = \sqrt[n]{\frac{a}{b}}$$

> "*Podíl $$n$$-tých odmocnin čísel $$a,b$$ je roven $$n$$-té odmocnině jejich podílu.*"

Pro každé celé číslo $$s$$, každé kladné reálné číslo $$a$$ a každé přirozené číslo $$n$$ platí:

$$( \sqrt[n]{a} )^s = \sqrt[n]{a^s}$$

Pro všechna přirozená čísla $$m,n$$ a pro každé nezáporné reálné číslo $$a$$ platí:

$$\sqrt[m]{\sqrt[n]{a}} = \sqrt[mn]{a}$$

### Mocniny s racionálním exponentem
Pro každé kladné reálné číslo $$a$$, pro každé celé číslo $$m$$ a pro každé přirozené číslo $$n$$ je

$$a^{\frac{m}{n}} = \sqrt[n]{m}$$

Číslo $$a$$ budeme nazývat **základ mocniny** čili **mocněnec**, číslo $$\frac{m}{n}$$ se nazývá **exponent** čili **mocnitel**.

Pro všechna kladná reálná čísla $$a,b$$ a pro všechna racionální čísla $$r,s$$ je

$$a^r \cdot a^s = a^{r+s}$$

$$(a^r)^s = a^{rs}$$

$$\frac{a^r}{a^s} = a^{r-s}$$

$$(ab)^r = a^r \cdot b^r$$

## Exponenciální funkce
**Exponenciální funkce o základu** $$a$$ je funkce na množině $$\R$$ vyjádřená ve tvaru

$$y=a^x,$$

kde $$a$$ je kladné číslo různé od $$1$$.

Pro $$a>1$$ je funkce rostoucí, a tedy prostá a pro $$0<a<1$$ je funkce klesající, a tedy prostá.

**Další vlastnosti:**
- Definiční obor je $$\R$$
- Obor hodnot je $$(0;+ \infty )$$
- Je zdola omezená, není shora omezená
- Nemá ani maximum ani minimum
- Funkční hodnota  v bodě $$0$$ je rovna $$1$$

### Exponenciální rovnice
$$a \ldots$$ **základ mocniny (mocněnec)**\\
$$x \ldots$$ **exponent (mocnitel)**

Pro všechna reálná čísla $$x_1, x_2$$ platí: je-li $$x_1 \ne x_2$$, pak $$a^{x_1} \ne a^{x_2}$$, čili

$$a^{x_1} = a^{x_2}, x_1 = x_2.$$

**Věty užívané při řešení exponenciálních rovnic:**


## Logaritmické funkce
**Logaritmická funkce o základu** $$a$$ je funkce, která je inverzní k exponenciální funkci $$y=a^x$$ ; $$a$$ je libovolné kladné číslo různé od jedné.

Čteme "**logaritmus $$x$$ o základu $$a$$**". V souladu s tímto označením budeme logaritmickou funkci $$f^{-1}$$ o základu $$a$$ zapisovat ve tvaru

$$y= \log_ax.$$

Definičním oborem logaritmické funkce je množina $$(0, + \infty)$$.

$$y= \log_ax ; a\in \R \setminus \{ 1 \}$$

Pro $$a>1$$ je funkce rostoucí, a tedy prostá a pro $$0<a<1$$ je funkce klesající, a tedy prostá.

**Další vlastnosti:**
- Obor hodnot je $$\R$$
- Není ani shora, ani zdola omezená
- Nemá ani minimum, ani maximum
- Funkční hodnota v bodě $$1$$ je rovna $$0$$

### Logaritmus
Uvažujme logaritmickou funkci $$y= \log_ax$$, kde základ $$a$$ je libovolné kladné číslo různé od jedné. **Určit** její funkční hodnotu v bodě $$r^2$$, tj. **logaritmus čísla $$r$$ o základu $$a$$ znamená najít takové číslo, kterým musíme umocnit základ $$a$$, abychom obdrželi číslo $$r$$**:

$$r=a^{log_ar}.$$

### Věty o logaritmech
Pro každé $$a>0, a \ne 1$$ a pro všechna kladná reálná čísla $$r,s$$ je

$$\log_a(r \cdot s) = \log_ar + \log_as.$$

> *"Logaritmus součinu dvou kladných čísel je roven součtu logaritmů jednotlivých činitelů."*

Pro každé $$a>0, a \ne 1$$ a pro všechna kladná reálná čísla $$r, s$$ je

$$\log_a \frac{r}{s} = \log_ar - \log_as.$$

> *"Logaritmus podílu dvou kladných čísel je roven rozdílu logaritmů dělence a dělitele (v tomto pořadí)."*

Pro každé $$a>0, a \ne 1$$, pro všechna $$r \in \R^+$$ a pro všechna $$s \in \R$$ je

$$\log_ar^s = s \cdot \log_ar.$$

> *"Logaritmus mocniny kladného čísla je roven součinu mocnitele a logaritmu základu mocniny."*

Logaritmy o základu $$10$$ obvykle označujeme jako **dekadické logaritmy** a zapisujeme je pouze $$\log x$$ a čteme "**logaritmus x**."

## Goniometrické funkce
