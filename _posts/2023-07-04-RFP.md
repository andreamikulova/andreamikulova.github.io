---
title: Seznam kapel z Rock For People 2023
category: Hudba
---

- .
{:toc}
---

Po úspěšně absolvované maturitě mě můj kamarád [Adam](https://github.com/Adam-Belej) přemluvil, abych s ním jela na letošní ročník
[Rock For People 2023](https://rockforpeople.cz/cs/).
Byla to neskutečná jízda. Nejvíce jsem vděčná za to, že se mi konečně podařilo relaxovat
a setřást všechen stres z maturity. RFP 2023 byl můj první festival a naprosto jsem si ho zamilovala.
Organizace byla špičková, bez větších komplikací.

![Kolečko](/assets/images/kolecko.jpg)

Zde je seznam kapel, které jsme viděli a naše hodnocení.

# První den
První den nastavil laťku tak vysoko, že už jí následující tři dny nedokázaly překonat.
Nejvíce metalových kapel, výborná organizace.

## Lorna Shore

[Záznam](https://blackblog.cz/music/architects-polaris-lorna-shore-2023-06-08/) z koncertu.

Úžasný opening festivalu. Podařilo se nám dostat hned do první řady. Dokonce jsme se seznámili s přátelskými Němci.

Na Lornu jsem se těšila nejvíce a nezklamala mě. Will je neskutečný vokalista a moc na mě zapůsobilo, jak upřímné bylo jejich vystoupení.
Přesto, že jsou v tomto osazení ještě poměrně mladá kapela, komunikace s publikem byla výborná. Za mě $$10/10$$.

- *Nazvučení:* $$7/10$$, vokály a kytary se občas ztrácely v mixu.

![Selfie_z_Lorny](/assets/images/selfie-lorna.jpg)

## I Prevail
[Záznam](https://blackblog.cz/music/slipknot-i-prevail-bloodywood-2023-06-08/) z koncertu.

Na I Prevail jsme zažili první letošní moshpit. Byl trochu opatrnější, ale i tak jsme si ho užili.
Upřímně musím říct, že na mě kapela tolik nezapůsobila a nevytvořila tak dobrou atmosféru. 

- *Nazvučení:* $$7.5/10$$

## Architects
[Záznam](https://blackblog.cz/music/architects-polaris-lorna-shore-2023-06-08/) z koncertu.

Největší moshpit na RFP. Architects byli úžasní. Mezi tím, co zvukaři napravovali v polovině koncertu zvukové potíže, Sam odvedl pozornost publika. 
Moc se mi líbilo, jak k nám mluvil o sebeobrazu a duševním zdraví. Nastolil krásnou atmosféru a ráda na to vzpomínám, za mě opět $$10/10$$.

- *Nazvučení:* $$8.5/10$$ 

## Polaris 
[Záznam](https://blackblog.cz/music/architects-polaris-lorna-shore-2023-06-08/) z koncertu.

Neskutečný masakr, nezapomenutelná atmosféra. Kapela šla rovnou z nuly na sto. Než jsem se vzpamatovala z toho, 
že kapela už vyšla na pódium, rozjel se divoký moshpit. Kapela byla velmi dobře nazvučená a také komunikace s publikem úžasná, $$10/10$$.

 - *Nazvučení:* $$8.5/10$$ 

## Slipknot
[Záznam](https://blackblog.cz/music/slipknot-i-prevail-bloodywood-2023-06-08/) z koncertu.

Nejlepší zážitek z celého Rock For People. Kromě perfektní hudby a nabité atmosféry si nejvíce pamatuji Coreyho upřímnou a srdečnou komunikaci s publikem.
Jeho stage presence a charisma mě naprosto vtáhlo do celého koncertu. Dokonce i všichni lidé kolem nás byli hodní a prožívali koncert s námi. $$10/10$$

 - *Nazvučení:* $$7/10$$, bohužel občas nešlo přes bubny slyšet ostatní členy.

## Bloodywood
[Záznam](https://blackblog.cz/music/slipknot-i-prevail-bloodywood-2023-06-08/) z koncertu.

Vzhledem k pozdnímu času a únavě jsme byli jen na část koncertu, ale to, co jsme viděli bylo perfektní - kapela krásně komunikovala s publikem.

- *Nazvučení:* $$8.5/10$$

# Druhý den
Druhý den se nesl ve značně pomalejším tempu, bohužel jsme zažili i pár zklamání.

## Hentai Corporation
To, co se kapela snaží navodit dělá dobře. Zpěvákovy vtipy byly opravdu vtipné. Show taky dobrá.

- *Nazvučení:* $$8.5/10$$

## Hollywood Undead
Ze začátku jsme byli ohromeni tím, jak dobře byla kapela nazvučena až nám po chvíli došlo, že vlastně hrají na playback.
V průběhu chtěli vybrat z publika člověka, který zahraje sólo na kytaru - vybrali nějakého kluka, ale na pódium přišla basistka od Machine Gun Kellyho, headlinera toho dne.
Poté dokonce část, kde hrála akustická kytara, byla "zahrána" na elektrickou kytaru. Jedno z největších zklamání RFP.

- *Nazvučení:* $$10/10$$, playback se zvučí snadno :)

## Tchert
Největší Adamův objev na RFP. "Dobré breakdowny, u kterých máte chuť mlátit do zdi."

- *Nazvučení:* $$9/10$$

## Ashnikko
Na Ashnikko jsem se celkem těšila, kdysi jsem měla od ní ráda jednu nebo dvě písničky, bohužel jsem byla nakonec zklamaná. 
Nejen, že začala o patnáct minut později, ale také skončila o deset minut dřív. Za pozdní příchod se neomluvila, po písničkách jen ironicky šeptla "thank you".
Dokonce jednu písničku ukončila s tím, že začala hrát špatná verze... celkem shitshow.

- *Nazvučení:* $$5/10$$, podklady byly nepříjemně hlasité.

## Sleep Token
Bohužel i Sleep Token začal o nějakých deset minut později, v průběhu se však ukázalo, že to nebyla jejich chyba, ale chyba zvukařů. 
Představení bylo však dechberoucí - podařilo se jim nastolit tajemnou, ale příjemnou atmosféru.

- *Nazvučení:* $$9/10$$

# Třetí den
Třetí den byl opět nabitý a moc jsme si jej užili.

## Heriot
Můj největší objev na RFP. Na Heriot jsme narazili téměř náhodou. Vlastně jsme úplně nevěděli, na co jdeme. Nakonec jsem byla naprosto unešena.
Jednak jejich energií a hudbou, ale hlavně vokalistkou a kytaristkou Debbie. Dokázala ladně měnit screams a clear singing a u toho všeho hrát na kytaru.
Debbie mě opravdu inspirovala. $$10/10$$.

- *Nazvučení:* $$7/10$$, moc silné bubny.

## Landmvrks
Jelikož se na Landmvrks Adam hodně těšil, počkali jsme si na ně a opět se dostali přímo do první řady. 
Čekání se vyplatilo - byl to luxusní zážitek po všech stránkách.

- *Nazvučení:* $$9/10$$

## While She Sleeps
While She Sleeps rozhodně patří do mé top pětky. Hned jak začala kapela hrát, z publika se stal jeden velký moshpit. Moc se mi líbilo, jak s námi zpěvák komunikoval.
Jeho šarm mě opět vtáhl do jejich představení. Na jejich show asi nikdy nezapomenu. Rozhodně $$10/10$$.

- *Nazvučení:* $$9/10$$

## Paledusk
Na Paledusk jsme se hodně těšili. Dokonce jsme několik hodin před vystoupením kapelu potkali a vyfotili se :). Jejich představení bylo nabité energií.
Přesto, že jsou poměrně mladá kapela, také perfektně komunikovali s publikem. Opět $$10/10$$.

- *Nazvučení:* $$8/10$$

# Čtvrtý den
Perfektní zakončení celého RFP.

## Burry Tomorrow
Bohužel jsme byli po posledních třech dnech hodně unavení a tak jsme si jejich představení tolik neužili, přestože se opravdu snažili.

- *Nazvučení:* $$8/10$$

## Man with a Mission
Úplně jsem nevěděla, do čeho jdu, ale nakonec se mi to líbilo. Bylo to spíše poklidnější představení, ale i tak pěkné.

- *Nazvučení:* $$9/10$$, dominovaly vokály, což bylo super. Občas to akorát jednomu vokalistovi ujíždělo.

## Muse
Nejlepší ukončení RFP, které mohlo být. Také měli ze všech kapel nejpromyšlenější vystoupení a myšlenku, kterou chtěli předat. $$10/10$$.

- *Nazvučení:* $$10/10$$, nejlépe nazvučená kapela na celém RFP.
